{
 "cells": [
  {
   "cell_type": "markdown",
   "id": "764f3bca",
   "metadata": {},
   "source": [
    "# Cel analizy symulacji kalorymetru LUXE\n",
    "\n",
    "### Sformułowanie problemu badawczego \n",
    "\n",
    "Eksperyment LUXE (Laser Und XFEL Experiment) zajmuje się badaniem elektrodynamiki kwantowej w silnych polach.  Gdy wysokoenergetyczny pozyton trafia w detektor (złożony z naprzemiennych warstw absorbera-wolframu i sensora-krzemu), nie deponuje energii w jednym punkcie, lecz inicjuje kaskadę elektromagnetyczną. Energia cząstki pierwotnej zostaje rozproszona na wiele komórek (pikseli) w kolejnych warstwach detektora, tworząc chmurę depozytów energii.\n",
    "\n",
    "Głównym wyzwaniem badawczym jest precyzyjna rekonstrukcja parametrów cząstki pierwotnej na podstawie rozmytej struktury depozytów energii.\n",
    "\n",
    "### Cel projektu\n",
    "Celem pracy jest opracowanie, zaimplementowanie i przetestowanie algorytmu rekonstrukcji, który na podstawie zarejestrowanego rozkładu energii w kalorymetrze pozwoli wyznaczyć:\n",
    "- Pozycję uderzenia cząstki $(x,y)$, czyli punkt wejścia w detektor\n",
    "- Kierunek lotu cząstki $(\\theta_x,\\theta_y)$, czyli kąt padania na detektor \n"
   ]
  },
  {
   "cell_type": "markdown",
   "id": "b20f391f",
   "metadata": {},
   "source": [
    "# Budowa kalorymetru \n",
    "![Schemat budowy kalorymetru LUXE](Schemat_luxe.png)\n",
    "\n",
    "### Wizualizacja zdarzenia w detektorze \n",
    "Analizując schemat przejścia cząstki przez detektor, obserwujemy proces rozwoju kaskady elektromagnetycznej w układzie wielowarstwowym. \n",
    "- Kąt padania: cząstka (pozyton) wpada do detektora pod określonym kątem względem osi prostopadłej do powierzchni czołowej. W zależności od zestawu danych, kąt ten może wynosić $0^\\circ$ (padanie prostopadłe) lub być odchylony w zakresie $\\pm 10^\\circ$ / $\\pm 20^\\circ$.\n",
    "- Punkt uderzenia: miejsce interakcji cząstki pierwotnej z pierwszą warstwą detektora (współrzędne $x, y$).\n",
    "- Struktura warstwowa: widzimy, że detektor nie jest jednolitym blokiem, lecz składa się z 25 odseparowanych warstw. Cząstka, penetrując kolejne warstwy, traci energię w absorberze i generuje cząstki wtórne, których ślad jest próbkowany przez warstwy krzemu.\n",
    "\n",
    "### Szczegółowa budowa warstwy (\"kanapka\" wolfram-krzem) \n",
    "\n",
    "Każda z 25 warstw składa się z trzech kluczowych elementów: \n",
    "- Absorber (wolfram): płyta o grubości 3.5 mm (oś $Z$).  To tutaj zachodzą główne interakcje cząstki z materią i rozwój kaskady.\n",
    "- Szczelina montażowa: cienka warstwa o grubości 1mm, w której umieszczone są sensory krzemowe (warstwa detekcyjna) o grubości 320 $\\mu m$ (oś Z)\n",
    "\n",
    "**Geometria i wymiary**  \n",
    "\n",
    "Wolfram jest jedną dużą płytą o całkowitym wymiarze 540 mm $\\times$ 90 mm. Pojedynczy sensor ma wymiar 90 mm $\\times$ 90 mm. Ponieważ warstwa ma szerokość 540 mm, potrzebujemy dokładnie 6 sensorów ułożonych obok siebie, aby pokryć całą szerokość. Tak więc, rozmiar całej jednej warstwy warstwy to 540 mm (oś $X$) $\\times$ 90 mm (oś $Y$) \n",
    "\n",
    "**Przeliczanie pikseli na milimetry** \n",
    "\n",
    "Każdy sensor podzielony jest na matrycę 16 $\\times$ 16 pikseli. Stąd, w jednej warstwie znajduje się 96 pikseli w osi $X$ (6 sensorów) oraz 16 pikseli w osi $Y$. \n",
    "\n",
    "Aby przełożyć indeks piksela na fizyczną pozycję w milimetrach, musimy znać rozmiar pojedynczego piksela:\n",
    "$$\\text{Szerokość piksela} = \\frac{\\text{Szerokość całkowita}}{\\text{Liczba pikseli w poziomie}} = \\frac{540 \\text{ mm}}{96} = 5,625 \\text{ mm}$$\n",
    "$$\\text{Wysokość piksela} = \\frac{\\text{Wysokość całkowita}}{\\text{Liczba pikseli w pionie}} = \\frac{90 \\text{ mm}}{16} = 5,625 \\text{ mm}$$\n",
    "Zatem każdy piksel (cela) to kwadrat o boku 5.625 mm.\n",
    "\n",
    "\n",
    "\n",
    "\n",
    "### Wyidealizowany model kalorymetru \n",
    "Symulacja Monte Carlo, na której pracujemy, odwzorowuje wyidealizowany kalorymetr. Oznacza to, że wirtualny model jest pozbawiony niedoskonałości technicznych, które występowały w rzeczywistym prototypie. \n",
    "- Pełna sprawność kanałów: w symulacji zakładamy, że wszystkie kanały działają, co oznacza brak martwych pikseli i uszkodzonej elektroniki – każdy fragment krzemu poprawnie rejestruje energię.\n",
    "- Głębokość detektora: model symulacyjny jest \"głębszy\" – posiada 25 warstw, co pozwala na pełniejsze zarejestrowanie profilu kaskady. Stąd też, pełne wymiary wyidealizowanego kalorymetru to 540 mm $\\times$ 90 mm $\\times$ 112.5 mm "
   ]
  },
  {
   "cell_type": "markdown",
   "id": "78e3f4e2",
   "metadata": {},
   "source": [
    "# Struktura plików z danymi \n",
    "**Parametry wiązki**: \n",
    "\n",
    "Symulacja zakłada, że wiązka pozytonów jest celowana w geometryczny środek kalorymetru, jednak dla oddania realizmu wprowadzono losowe rozmycia: \n",
    "- Rozmycie przestrzenne: Pozycja startowa $(X,Y)$ jest losowana z rozkładu płaskiego. Poziomo $\\pm$ 15 mm od środka, pionowo $\\pm$ 7,5 mm od środka. \n",
    "- Rozmycie kątowe: Kierunek wejścia cząstki również podlega fluktuacjom, co definiuje podział na trzy katalogi danych:\n",
    "    - `output_0`: Cząstki wpadają niemal prostopadle (brak rozmycia kątowego).\n",
    "    - `output_10`: Kąt wpadania losowany w zakresie $\\pm 10^\\circ$. \n",
    "    - `output_20`: Kąt wpadania losowany w zakresie $\\pm 20^\\circ$.\n",
    "\n",
    "\n",
    "Wartości energii nie są podawane w GeV, lecz w jednostkach MIP (Minimum Ionizing Particle). 1 MIP to najbardziej prawdopodobna wartość sygnału wygenerowanego przez pojedynczą cząstkę minimalnie jonizującą (np. mion) przelatującą prostopadle przez sensor krzemowy o danej grubości. Dzięki tej jednostce dane są znormalizowane i łatwiejsze do interpretacji w kontekście liczby cząstek przechodzących przez dany piksel (np. sygnał 10 MIP oznacza, że przez piksel przeleciało w przybliżeniu 10 cząstek kaskady)."
   ]
  },
  {
   "cell_type": "markdown",
   "id": "5250cdfb",
   "metadata": {},
   "source": [
    "# Etapy realizacji zadania \n",
    "\n",
    "**Etap I: Rekonstrukcja samej pozycji**  \n",
    "\n",
    "Celem tego etapu było znalezienie optymalnych parametrów pracy algorytmu w warunkach idealnych (prostopadłe padanie cząstki). Przeprowadzono optymalizację parametru $E_{cut}$, czyli progu odcięcia energii, w celu wyeliminowania wpływu szumu elektroniki i ogonów kaskady na precyzję wyznaczania poprzecznego położenia (X, Y) rdzenia uderzenia.\n",
    "\n",
    "**ETAP II: Rekonstrukcja kierunku (analiza kątowa)**  \n",
    "\n",
    "W tym etapie rozszerzono analizę o trzeci wymiar (głębokość detektora Z), aby odtworzyć tor lotu cząstki, wykorzystując fakt budowy segmentowej kalorymetru. \n",
    " - Wykorzystano zbiory danych z rozmyciem kątowym `output_10` ($\\pm 10^\\circ$) oraz `output_20` ($\\pm 20^\\circ$).\n",
    " - Zrezygnowano z wysokich wartości $E_{cut}$ wyznaczonych w Etapie I na rzecz znacznie obniżonego progu odcięcia ($0.5$ MIP). Pozwoliło to na wydłużenie obserwowalnego śladu kaskady. Aby zrekompensować wpuszczenie szumu z obrzeży, zastosowano algorytm klasteryzacji, zawężający obliczenia środka ciężkości tylko do bezpośredniego sąsiedztwa najsilniejszego sygnału w każdej warstwie.\n",
    " - Wyznaczono trajektorię cząstki poprzez ważone dopasowanie linii prostej do wyznaczonych punktów, przypisując większe znaczenie warstwom o silniejszym, wyraźniejszym depozycie energii.\n",
    " - Zbadano korelację między głębokością penetracji kaskady (liczbą aktywnych warstw) a precyzją rekonstrukcji kąta. Zweryfikowano hipotezę, że dłuższy ślad w detektorze przekłada się na znacznie mniejszą niepewność pomiarową, a sam algorytm pozostaje stabilny nawet przy dużych wychyleniach wiązki."
   ]
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.13.7"
  }
 },
 "nbformat": 4,
 "nbformat_minor": 5
}
